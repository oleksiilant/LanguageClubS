<p><b>Організатор :</b> Наталія Михайлів</p>
<p>«Я беру участь у таких зустрічах майже з початку заснування клубу. Свого часу німецькі зустрічі організовували Христина Дубницька та Антон Кобилянський. А останні 3 роки це роблю я.
Німецьку мову я вивчила у 2007 році в Німеччині під час свого перебування в рамках програми AU-Pair. Коли повернулася до Львова, то спілкування німецькою обмежилося нечастим листуванням з друзями або ще рідшими подорожами до Німеччини. Словом, мала усі шанси забути німецьку. Коли ж дізналася про такий клуб, то відразу приєдналася до його учасників. На зустрічі приходять ті, що розмовляють німецькою, хочуть її вивчити або, як у моєму випадку, не забути її.
На зустрічах майже завжди є учасники з німецькомовних країн (Німеччина, Австрія). Такі зустрічі є корисними як для нас, українців, які мають можливість практикувати іноземну мову, так і для іноземців, яких доля закинула до нашого рідного міста і вони знаходять відразу велику кількість людей з якими можна порозумітися. Останнім часом в нас дуже багато учасників – до 30 осіб».
</p>
